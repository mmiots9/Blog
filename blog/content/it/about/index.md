---
date: "2021-03-12"
description: Pagina di presentazione mia e del progetto miotsdata
title: Chi sono
type: about
modified: "2021-07-27"
---

<style>
        img {
            float: right;
            margin: 5px;
            padding: 10px;
        }
</style>
    
    
<div style="text-align: justify;">

<img src='/images/whoami/me.jpeg' alt='Picture of me' style='width:250px;'>

Ciao a tutti, 
sfrutto questa pagina per presentarmi e illustrare velocemente il progetto dal titolo "Miots data".

Sono Matteo Miotto, studente del master in "Genomic Data Science" presso l'Università degli studi di Pavia.
I miei studi sono sempre stati orientati verso le biotecnologie, tanto da aver conseguito una laurea triennale in "biotecnologie mediche e farmaceutiche" e una laurea magistrale in "Biotechnology and Medical Biology", entrambe presso l'Università Vita-Salute San Raffaele (MI).
Mi sono focalizzato sullo studio dei virus, con una tesi triennale sulle applicazioni biotecnologiche dei batteriofagi e un internato di tesi magistrale dalla durata di 12 mesi nell'unità di Patogeni Virali e Biosicurezza (HSR), concentrandomi sullo studio del virus Zika.

Ma allora, come sono finito a intraprendere questo nuovo percorso?
Durante il primo lockdown (Marzo 2020), come molti, ho iniziato a seguire ed analizzare quotidianamente l'aggiornamento dei dati dei contagiati/morti da SARS-CoV-2. Stufo di utilizzare Excel e desiderando qualcosa di più automatizzato e veloce, ho "riesumato" il caro e vecchio Matlab (compagno di avventure durante il corso di bioinformatica triennale e prematuramente abbandonato dopo l'esame) e ho elobarato un codice che mi permettesse di effettuare tutti i calcoli in maniera veloce, rapida e che mi restituisse un grafico chiaro.
Da lì mi si è aperto un mondo. Ho iniziato con dei corsi di approfondimento su Matlab, intravedendone il potenziale per automatizzare tutta quella parte di analisi dati di laboratorio (copia e incolla di file excel, analisi dati) che era lunga da eseguire e che induceva a errori. 
Successivamente, ho seguito dei corsi online di Python e R, e la loro applicazione in statistica. 
Avendo trovato la mia strada, ho deciso di iscrivermi al Master per specializzarmi.

Veniamo ora a questo progetto.
Ho deciso di riunire in un unico posto tutto quello che apprendo durante il corso e gli approfondimenti esterni, in modo tale da averlo indicizzato e pronto in ogni occasione. Inoltre mi attirava l'idea di dare una mano a chi si stesse approcciando a R, ed è per questi motivi che è nata la sezione [R teoria](https://miotsdata.netlify.app/it/r/teoria/).
Volevo sfruttare questo spazio anche come vetrina per presentare i miei lavori e i miei codici, creati durante questo percorso per aiutarmi nell'analisi di dati e nella loro manipolazione. Li potete trovare nella sezione [R miei codici](https://miotsdata.netlify.app/it/r/miei_codici/).
Infine, ho avvertito il forte bisogno di contrastare l'enorme quantità di fake news che circolavano e che minavano la credibilità dell'ambiente scientifico tutto. Dopo aver usato le classiche piattaforme social per cercare di combattere questo fenomeno (il che mi ha portato ad alcune collaborazioni che trovate nella sezione [Pubblicazioni](https://miotsdata.netlify.app/it/publications/)), ho deciso di intraprendere in maniera più seria il discorso. Nella sezione [pillole](https://miotsdata.netlify.app/it/pillole/) troverete brevi scritti attraverso i quali cerco di trasmettere in maniera comprensibile l'importanza di una corretta analisi dei dati e nozioni di scienza (biologia in particolare), soprattutto a chi la scienza l'ha vista l'ultima volta sui banchi di scuola.

Ho già scritto troppo,
Mi auguro possiate trovare questo progetto utile ed interessante, e che vogliate sostenerlo condividendolo coi vostri amici/parenti.
</div>




