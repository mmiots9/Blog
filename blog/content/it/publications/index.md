---
date: "2021-03-12"
description: Descrizione
title: Chi sono
type: about
---

Ciao a tutti, 
sfrutto questa pagina per presentarmi e presentare velocemente questo progetto dal titolo "Miots data".

Sono Matteo Miotto, uno studente del master in "Genomic Data Science" presso l'università di Pavia.
I miei studi sono sempre stati improntati verso le biotecnologie, con una laurea triennale in "biotecnologie mediche e farmaceutiche" e una laurea magistrale in "Biotechnology and Medical Biology", entrambe presso l'Università Vita-Salute San Raffaele (MI).
Mi sono focalizzato sullo studio dei virus, con una tesi triennale sull'applicazioni biotecnologiche dei batteriofagi e un internato di tesi magistrale dalla durata di 12 mesi nell'unità di Patogeni Virali e Biosicurezza (HSR), nel quale mi sono focalizzato sullo studio del virus Zika.

Ma allora, come sono finito a intraprendere questo nuovo percorso?
Durante il primo lockdown (Marzo 2020), come molti, ho iniziato a seguire giornalmente l'aggiornamento dei dati dei contagiati/morti. Stufo di ogni volta fare i calcoli con excel e volendo avere qualcosa di più automatizzato e veloce, ho ripreso in mano il caro e vecchio Matlab (compagno di avventure durante il corso di bioinformatica triennale e prematuramente abbandonato dopo l'esame) e ho scritto un codice che mi permettesse di avere tutti i calcoli in maniera veloce, rapida e che mi facesse uscire un grafico chiaro.
Da lì mi si è aperto un mondo. Ho iniziato con dei corsi di approfondimento su Matlab, intravedendone il potenziale per automatizzare tutta quella parte di analisi dati di laboratorio (copia e incolla di file excel, analisi dati) che era lunga e portata all'errore. 
Successivamente ho seguito corsi online di Python e R, e sulla loro applicazione in statistica. 
Avendo trovato la mia strada, ho deciso di iscrivermi al Master per specializzarmi.

Veniamo ora a questo progetto.
Ho deciso di riunire in un unico posto tutto quello che imparo durante il corso e approfondimenti esterni, in modo tale da averlo indicizzato e pronto in ogni occasione. Inoltre mi attirava l'idea di dare una mano a chi si approcciava a R, ed è per questi motivi che è nata la sezione [R teoria](https://miotsdata.netlify.app/it/r/teoria/).
Volevo sfruttare questo spazio anche come vetrina per presentare i miei lavori e i miei codici, creati durante questo percorso per aiutarmi nell'analisi di dati e nella loro manipolazione. Li potete trovare nella sezione [R miei codici](https://miotsdata.netlify.app/it/r/miei_codici/).
Infine, sempre durante il brutto periodo della pandemia, ho sentito il forte bisogno di combattere l'enorme quantità di fake news che circolavano e che minavano la credibilità dell'ambiente scientifico tutto. Dopo aver usato le classiche piattaforme social per cercare di controstare questo fenomeno, il che mi ha portato ad alcune collaborazioni (che trovate nella sezione [Pubblicazioni](https://miotsdata.netlify.app/it/publications/)), ho deciso di intraprendere in maniera più seria il discorso. Nella sezione [pillole](https://miotsdata.netlify.app/it/pillole/) troverete brevi scritti nei quali cerco di trasmettere in maniera comprensibile l'importanza di una corretta analisi dei dati e nozioni di scienza (biologia in particolare), soprattutto a chi la scienza l'ha vista l'ultima volta sui banchi di scuola.

Ho già scritto troppo,
Mi auguro possiate trovare questo progetto utile ed interessante, e che vogliate sostenere questo progetto condividendolo coi vostri amici/parenti.





